壬寅冬月，庚辰夜半。宿逆旅而将歇，思往日之浮沉。恐前路之未定，卜吉凶于鬼神。垒断砖以为案，拾枯草以为策。渺然幻梦，有鬼现焉。
曰：“嗟夫！吾不逢时也。少干戈起，亲朋失散；壮而疫作，横尸遍野。老叹飘零，未尝无烂柯人之志哉！欲效伯夷叔齐之事，又患予之心不坚，遂不行焉。夜不能寐，对窗思怀，常发笑耳。作得二三杂文，终不通八股之术；识得七八面容，终不解人心之变。命若沧海，临终不可携物而去；生如逆旅，暂歇不可片刻久留，不亦悲乎？”言毕，飘然不知所之。
崇山愀然。迷梦初醒，而卦已成。解其卦辞，无不凶兆。耽于俗而失其心，囿于幻而自醉者，此过往之行也；而今弃过往于不顾者，其真正道欤？
壬寅年辛亥月庚辰日，崇山客居于东莞。方闻有疫暴于吉，虑不得归，遂作此篇。
原稿2022.11.26
改于2024.10.6