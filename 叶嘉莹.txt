吊嘉莹先生序

岁惟叔秋，草木摇落。忽闻先生之噩耗，山河为之呜咽，天地为之含悲。胸中块垒郁结，故成此文，以慰先生之灵。

先生讳嘉莹，姓叶。少时多舛：父亲离散，长母见背；长而干戈兴焉，铁蹄踏遍，国之不国。继而迁台，丈夫被系。人生苦厄，悉数历矣。

然静安曰：“天以百凶而成一词人。”生之多牾如此，又何复加？先生少诵诗书，词曲歌赋悉有涉猎者，以其能纾不平气也。其后生活日定，遂归国授诗，凡数十载，耄耋不辍。

於戏！原华夏文脉，不可言曰一帆风顺。宋失其鹿，鞑靼南侵；明李危亡，满窃中原。锢八股之条贯，收天下之书籍而隳之，以为愚民之智，长统久治。此皆文脉之几丧，然其微如缕而未绝者，何哉？盖骚人代际能守文者也。悬想先生之世，日寇残暴，中原板荡；而先生独能以热忱守护文化，传承诗词，其志可推哉！

且夫今日之事，并不比昔日轻松，文脉之微，更甚于元清二代。今信息横流，不重文质而重滑稽；卷帙渐隐，以粗鄙不学为善。弃《韶》《武》而取郑声，好自郐以下者，足可见文脉之不兴。有识之士无不痛哭流涕，可见先生之地位千钧。转蓬万里，情牵华夏，续易安灯火，得唐宋薪传，先生以绵薄之力，光往圣之遗德，以书弱德之美。于是芸芸众生感诗词之华彩，而华夏文化之复兴有望。

先生既殁，而精神未绝。樊锦诗守敦煌荒漠之中，以护莫高宝窟；余秋雨访求神州名川，以顺文化之旅。纵使文脉衰微，亦有人效命守之，明日之事，未可轻量。

某初知先生姓名，在二三制艺之中，遂愈发想见其为人。然事多忙碌，瞻前忘后，终不成。及先生不幸，方惊心动魄，哀先生之逝也。某虽不才，自愧数载学无所成，而欲此刻变易，学《诗》《书》而修文德，以担文之众人，遂觉今是而昨非。书某志于之，愿时时警醒，永不忘焉。

甲辰年乙亥月癸巳日 杨智瑜作